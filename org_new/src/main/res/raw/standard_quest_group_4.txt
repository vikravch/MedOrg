1.	Який гістологічний тип раку молочної залози виявлено у мене? Як це вплине на вибір мого лікування? Який прогноз перебігу такого захворювання?
2.	Яка в мене стадія раку молочної залози? Як це вплине на вибір мого лікування?
3.	Чи є ознаки розповсюдження раку за межі молочної залози в лімфатичні вузли та внутрішні органи?
4.	Який ступінь ймовірності того, що в мене можуть розвинутися інші типи раку? Які саме?
5.	Яке лікування підійде для мого типу раку? Якого результату слід очікувати від кожного з призначених мені типів лікування?
6.	Якщо я зараз відмовлюся від лікування, які можуть бути негативні наслідки такого рішення? 
7.	Чи слід мені спочатку спробувати лікування "народними засобами"? Які можуть бути негативні наслідки такого лікування? 
8.	Які аналізи мені потрібно зробити перед початком мого лікування?
9.	Чи потрібно мені зробити визначення молекулярних маркерів (наприклад, рецептори гормонів естрогену і прогестерону) для вибору тактики лікування?
10.	Чи потрібно мені і моїм близьким пройти генетичне обстеження?
11.	Чи можу я взяти участь у клінічних дослідженнях, якщо такі проводяться?
12.	Які переваги лікування в спеціалізованих онкологічних лікарнях?
13.	Який вид лікування підходить для мене? Що Ви можете мені порекомендуати? Чому? 
14.	Як довго триватиме лікування? 
15.	Який ризик і можливі побічні ефекти призначеного  мені лікування?
16.	Яку операцію Ви мені порекомендуєте? Чому? Які ускладнення можуть виникнути в післяопераційному періоді, як довго він триває?
17.	Чи підійде мені органозберігаюча операція на молочній залозі? Чому «так» або чому «ні»?
18.	Як зміниться мій зовнішній вигляд після лікування? 
19.	Яка ймовірність відновлення пухлинного процесу після лікування? Які симптоми є ознаками відновлення пухлинного процесу. Яке додаткове лікування мені буде призначено, якщо це станеться?
